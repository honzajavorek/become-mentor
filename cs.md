# Be(Come) A Mentor! Help Others Succeed!

Toto je přepis úvodní přednášky Anny Ossowski ([Twitter](https://twitter.com/OssAnna16), [GitHub](https://github.com/OssAnna16)), kterou měla na konferenci [PyCon CZ 2017](https://cz.pycon.org/2017/).

- [původní slajdy](https://speakerdeck.com/ossanna16/keynote-pycon-cz-2017-be-come-a-mentor-help-others-succeed)
- [nahrávka přednášky](https://www.youtube.com/watch?v=8xeX7wfX_x4)

_Nápad udělat a zpřístupnit přepis tímto způsobem je silně inspirován přepisem úvodní přednášky [Humanizing among coders](https://ana-balica.github.io/2017/05/28/humanizing-among-coders/) od Any Balica ([Twitter](https://twitter.com/anabalica), [GitHub](https://github.com/ana-balica)), kterou měla na konferenci [PyCon CZ 2016](https://cz.pycon.org/2016/). Díky!_

## Překlady

Tento přepis existuje v následujících jazycích:

- [Anglicky](README.md) (původní text od [@OssAnna16](https://github.com/OssAnna16))
- [Česky](cs.md) (překlad od [@lubojr](https://github.com/lubojr))

## Přepis

<table><tr><td width="30%">

![Slide 0](https://speakerd.s3.amazonaws.com/presentations/0f0734a05b5046d9b30de5acf5279615/slide_0.jpg?1497395596)

</td><td>

Ahoj všichni! Doufám že si PyCon Czech zatím užíváte.

Jsem poprvé na PyCon Czech, poprvé v Praze a vlastně poprvé v životě dělám hlavního řečníka na konferenci. Jsem ohromně nadšená, že tady dnes můžu být a něco vám povědět! Děkuju vám všem, že tu jste a za to, že se ke mě připojíte na této přednášce!

Předtím než začnu, chtěla bych pogratulovat organizátorskému týmu PyCon Czech, který tohle všechno dal dohromady a pozval mě, abych vám něco řekla, a se kterými bylo naprosto fantastické pracovat. Obzvlášť bych chtěla zmínit program finanční pomoci, díky kterému tady dnes můžu být. 

Děkuji!

</td></tr>
<tr><td width="30%">

![Slide 1](https://speakerd.s3.amazonaws.com/presentations/0f0734a05b5046d9b30de5acf5279615/slide_1.jpg?1497395596)

</td><td>

Nejprve něco málo o mně. Mé jméno je Anna Ossowski. Jsem z Německa. Mám titul z angličtiny a katolické teologie. Možná jste na mém slidu identifikovali Williama Shakespeara a papeže Františka. Zhruba před třemi lety jsem se začala učit Python a působit v komunitách okolo Pythonu a Djanga. Mám ráda technologie, kód a také mám moc ráda lidi, takže zbožňuji pracovat na průsečíku obojího. V současné době pracuji jako Community & Operations manager Django REST frameworku. 

Také jsem zapojena v pár dalších technologických záležitostech. Jsem předseda PyCon US Open Spaces. Jsem také předseda DjangoCon US pro diverzitu. A nakonec jsem jednou z vedoucích skupiny PyLadies Remote.

Dneska jsem tady proto, abych vám pověděla o mentorování a pomáhání ostatním uspět. 

</td></tr>
<tr><td width="30%">

![Slide 2](https://speakerd.s3.amazonaws.com/presentations/0f0734a05b5046d9b30de5acf5279615/slide_2.jpg?1497395596)

</td><td>

Předtím než začnu, chtěla bych udělat malý neformální průzkum. Kdo z vás už někdy někoho mentoroval? A kdo z vás byl někdy mentorován? Ok, skvělý.

Pojďme se do toho pustit a podívat se na to, kdo je to mentor. Mám titul z angličtiny. Miluju definice a slovníky. Takže, co jsem udělala? Samozřejmě jsem vzala online slovník a vyhledala slovo mentor. Slovník Merriam Webster píše, že mentor je někdo, kdo učí nebo pomáhá a radí méně zkušenému a mnohdy mladšímu člověku. A také že mentor je důveryhodný poradce nebo průvodce. Nemyslím si, že tato definice je perfektní, ale postačí. 

Mentorování nemusí nutně znamenat pomáhat nebo radit někomu, kdo je méně zkušený. Můžete mentorovat někoho, kdo je na stejné úrovni anebo dokonce zkušenější než vy. A osoba kterou mentorujete nemusí nutně být mladší než vy.

</td></tr>
<tr><td width="30%">

![Slide 3](https://speakerd.s3.amazonaws.com/presentations/0f0734a05b5046d9b30de5acf5279615/slide_3.jpg?1497395596)

</td><td>

Takže víme něco málo o tom, kdo je to mentor. Ale proč lidé mentory potřebují? 

</td></tr>
<tr><td width="30%">

![Slide 4](https://speakerd.s3.amazonaws.com/presentations/0f0734a05b5046d9b30de5acf5279615/slide_4.jpg?1497395596)

</td><td>

Představte si situaci, kdy jste se naučili něco nového. Ať už to byl nový programovací jazyk, koníček, sport, hudební nástroj nebo prostě cokoliv nového. Nejspíš tam byla chvíle, kdy jste se zasekli. A náhle před vámi byla ta obrovská hora a vy jste nevěděli, jak ji překonat. Je to prostě fakt, že když se učíte něco nového, tak se v nějakém bodě zaseknete. A když se to stane, máte 2 možnosti. 

</td></tr>
<tr><td width="30%">

![Slide 5](https://speakerd.s3.amazonaws.com/presentations/0f0734a05b5046d9b30de5acf5279615/slide_5.jpg?1497395596)

</td><td>

Můžete to buďto vzdát nebo najít pomoc. A vzdát to je rozhodně platná možnost. Chci zdůraznit, že vzdát se není chyba. Není to něco, za co byste se měli stydět. Ve skutečnosti vzdát se je občas opravdu chytrá volba. Ale řekněme, že se něco učíte a jste opravdu rozhodnutý to zvládnout, ale zasekli jste se, nemáte sebemenší nápad, jak tu horu vylézt, takže vaše nejlepší možnost je sehnat pomoc. A to je přesně ten moment, kdy přichází na scénu mentor. Pamatujte si, že to chce úsilí a odvahu někoho oslovit a požádat o pomoc, ale oslovit mentora je první krok nového úspěšného příběhu. Přivede vás to o krok blíže dosáhnutí cíle. 

</td></tr>
<tr><td width="30%">

![Slide 6](https://speakerd.s3.amazonaws.com/presentations/0f0734a05b5046d9b30de5acf5279615/slide_6.jpg?1497395596)

</td><td>

Takže, co je práce mentora? Mentorova práce je podat ruku. Buďte rádce. Buďte spojenec. Pomožte jim zdolat horu. Běžte na misi s nimi. Sdílejte svoje znalosti a pomožte někomu jinému uspět. Pomožte někomu nastavit a dosáhnout kariérních cílů, dělat chytrá obchodní rozhodnutí, překonat pracovní výzvy, naučit se nové dovednosti nebo jednoduše nabídněte pohled z odstupu když někdo v práci čelí frustraci. 

</td></tr>
<tr><td width="30%">

![Slide 7](https://speakerd.s3.amazonaws.com/presentations/0f0734a05b5046d9b30de5acf5279615/slide_7.jpg?1497395596)

</td><td>

Ale proč byste se měli stát mentorem? Proč byste měli někomu pomáhat? Pro mě je odpověď na tu otázku docela očividná.

</td></tr>
<tr><td width="30%">

![Slide 8](https://speakerd.s3.amazonaws.com/presentations/0f0734a05b5046d9b30de5acf5279615/slide_8.jpg?1497395596)

</td><td>

Protože pomoci ostatním uspět je jeden z nejlepších pocitů na světě!

</td></tr>
<tr><td width="30%">

![Slide 9](https://speakerd.s3.amazonaws.com/presentations/0f0734a05b5046d9b30de5acf5279615/slide_9.jpg?1497395596)

</td><td>

Když jsem začala v Python komunitě, byla tam spousta úžasných lidí, kteří mi pomohli a bez nich bych tady nejspíše ani dneska neměla tuto přednášku. Pokud si vzpomenete na váš vlastní příběh, byli tam takoví lidé také. Možná jste je nenazývali svými mentory, ale oni jimi ve skrytu byli. Vždycky byste měli zvážit předat dál alespoň tolik, kolik jste dostali. Takže pokud jste kdy měli mentora, mohli byste chtít popřemýšlet o tom, předat to dál.

</td></tr>
<tr><td width="30%">

![Slide 10](https://speakerd.s3.amazonaws.com/presentations/0f0734a05b5046d9b30de5acf5279615/slide_10.jpg?1497395596)

</td><td>

Teď si můžete myslet, ok super, ale co z toho doopravdy budu mít?

</td></tr>
<tr><td width="30%">

![Slide 11](https://speakerd.s3.amazonaws.com/presentations/0f0734a05b5046d9b30de5acf5279615/slide_11.jpg?1497395596)

</td><td>

Mentorování je nejenom ohromně zábavné a odměňující, ale také se toho tunu naučíte. Získáte skvělé vyučovací schopnosti. Naučíte se, jak přemýšlet z perspektivy někoho jiného. Získáte empatii a trpělivost. Naučíte se tunu nových věcí a poznatky vzniklé z dotazů vašeho mentee vám umožní rozumět věcem úplně jiným způsobem. A budete také schopni tyto dovednosti použít v dalších oblastech života.

Když věnujete čas rozvinutí silného mentorského vztahu, získáte přístup k hromadě znalostí a zkušeností, ale také získáte celoživotního přítele a potenciálního budoucího obchodního partnera. Ve zkratce, není tam žádná nevýhoda. Je to obousměrná ulice. Celé to je protkané vzájemností: Oba máte jisté dovednosti, které si můžete nabídnout navzájem.

Mentorství je neskutečně naplňující zkušenost a mentoři se naučí alespoň tolik, kolik sami učí.
A pokud o tom popřemýšlíte z perspektivy open source, udržování a vedení projektů sám není moc udržitelné. Abyste udělali open source udržitelný, musíte vytrénovat a naučit i ostatní, jak se věci dělají. Věřím v to, že mentorství bude udržovat budoucnost open source. 

</td></tr>
<tr><td width="30%">

![Slide 12](https://speakerd.s3.amazonaws.com/presentations/0f0734a05b5046d9b30de5acf5279615/slide_12.jpg?1497395596)

</td><td>

O mentorství existuje několik velkých mýtů. Ten, který si myslím že je z nich největší je následující: Musíte být expertem, abyste byli dobrým mentorem. Tento mýtus není pravda. Nemusíte být expert. Dost často stačí, pokud jste procházeli stejnými problémy jako osoba, kterou mentorujete. 

Například: Já se začala učit angličtinu v 5. tříde. V 7. a 8. tříde jsem začala pomáhat mladším studentům. Měla jsem výrazně více zkušeností než oni? Ne, jenom jsem už prošla stejnými těžkostmi, kterými procházeli oni ap roto jsem se s jejich problémy mohla rozpoznat a pořád jsem jim mohla pomoci. Pomáhám studentům angličtiny už přes 10 let a myslím si, že to pro mě bylo jednodušší je doučovat, když jsem byla mladší, protože jsem byla jejich problémům blíž. Mezitím jsem totiž dokončila 9 let středoškolské angličtiny, rok výměnného pobytu v USA a diplom z angličtiny, ale rozhodně nejsem na angličtinu expert. Být zkušenější, ale čím víc zkušeností máte, tím těžší pro vás bude porozumět problémům lidí.  

</td></tr>
<tr><td width="30%">

![Slide 13](https://speakerd.s3.amazonaws.com/presentations/0f0734a05b5046d9b30de5acf5279615/slide_13.jpg?1497395596)

</td><td>

Další mýtus je, že jedině osobní mentorování je dobré a to také není pravda. Nemusíte žít ve stejném městě a potkávat se každý týden v kavárně, abyste měli dobrý a úspěšný vztah mentor-mentee. Online mentorování a mentorování na dálku je úplně stejně efektivní. 

Můj přítel Ian je jeden z mých mentorů číslo jedna. Ian žije v Madisonu, ve státě Wisconsin a já žiji v Německu, takže mezi námi je kromě obrovské vzdálenosti i 7 hodinový časový rozdíl, ale stejně nám to funguje a zvládáme se virtuálně každou středu na hodinu sejít. Nebo mu můžu napsat kdykoliv, kdy potřebuji pomoc, i když zrovna není středa. Je to velmi úspěšné a díky jeho ochotě jsem se naučila tunu věcí. Osobní mentorování je skvělé, ale mentorování na dálku funguje taky skvěle.

</td></tr>
<tr><td width="30%">

![Slide 14](https://speakerd.s3.amazonaws.com/presentations/0f0734a05b5046d9b30de5acf5279615/slide_14.jpg?1497395596)

</td><td>

Mýtus číslo 3 je, že mentorování někoho sebere hromadu času. To také není pravda. Mentorování rozhodně je časový závazek, ale nemusí to sebrat tunu času a rozhodně to neznamená, že musíte být dostupný nepřetržitě. Co se pro mě ukázalo jako efektivní je nastavit si "úřední hodiny" stejně jako jsme to udělali s Ianem. Setkáváme se každou středu na hodinu. Buďto ten čas používáme na to, že se ptám na otázky, společně pracujeme na projektu nebo se prostě bavíme o něčem jiném. Výhoda toho, že máte "úřední hodiny" je, že máte nastavený čas, kdy jsou obě strany k dispozici. Také vím, že se ve středu můžu ptát Iana na všechny otázky a nemám pocit, že mu musím psát každý den, pokud to není něco urgentního. 

</td></tr>
<tr><td width="30%">

![Slide 15](https://speakerd.s3.amazonaws.com/presentations/0f0734a05b5046d9b30de5acf5279615/slide_15.jpg?1497395596)

</td><td>

A poslední mýtus je, že jenom nováčci potřebují mentory. To také není pravda. 
Zvlášť v technologiích se pořád máte co nového učit a musíte činit stále nová rozhodnutí. Nikdy to nebudete znát všechno. Někdy je to fajn prostě získat na něco druhý názor.

Jako lidé se neustále učíme a vyvíjíme. Ani nejzkušenější profesionál nezná všechno. Vždycky hrajte obě role. I mentoři můžou mít mentory. Je to v pořádku mít někoho, na koho se obrátit o pomoc. Ideálně byste neměli nikdy být nuceni udělat plný přechod od menteeho k mentorovi. Můžete být obojím. Všichni bychom se měli učit a zároveň jiné učit.

</td></tr>
<tr><td width="30%">

![Slide 16](https://speakerd.s3.amazonaws.com/presentations/0f0734a05b5046d9b30de5acf5279615/slide_16.jpg?1497395596)

</td><td>

Prosím mějte na paměti, že je rozdíl mezi mentorem a tutorem. Tutor je obvykle někdo, komu zaplatíte za to, že vám pomůže se učit a zlepšovat. Pracovala jsem jako tutor angličtiny mnoho let a mí studenti mi platili za to, že jsem jim pomáhala učit se na testy, dělat jejich domácí úkoly apod. Mentorování je víc neformální vztah, ze kterého obě strany benefitují různými způsoby. Mentorování je vztah peer-to-peer. Je to vše o učení se od ostatních, doplňování mezer v dovednostech a pomáhání ostatním učit se. Pamatujte si, že to má být zábavná zkušenost.

</td></tr>
<tr><td width="30%">

![Slide 17](https://speakerd.s3.amazonaws.com/presentations/0f0734a05b5046d9b30de5acf5279615/slide_17.jpg?1497395596)

</td><td>

Klíč úspěchu je jednoduše definovat si vztah od začátku. Udělat otevřený dialog. Před tím než začnete mentorovat, měli byste si se svým mentee popovídat a vyjasnit si pár věcí: Co jsou vaše cíle? Na čem společně chcete pracovat? Jaký bude časový závazek? Jak budete komunikovat? Samozřejmě se tyto věci můžou v průběhu času měnit, ale je důležité si to vyjasnit, abyste měli dobrý základ pro začátek vaší mentorské cesty. 

Když jsme s Ianem spolu začali pracovat, udělali jsme to stejně. Určili jsme projekt, na kterém budeme společně pravoat. Určili jsme, že mým cílem bylo stát se lepším programátorem a naučit se REST API. Rozhodli jsme se, že komunikace přes Slack nebo Email pro nás bude nejlepší. A rozhodli jsme se virtuálně potkávat hodinu týdně. Některé týdny mu také na Slacku nebo Emailem napíšu mimo naše "úřední hodiny", ale je to naprosto na něm, kdy mi napíše zpět, takže nám to funguje skvěle. 

</td></tr>
<tr><td width="30%">

![Slide 18](https://speakerd.s3.amazonaws.com/presentations/0f0734a05b5046d9b30de5acf5279615/slide_18.jpg?1497395596)

</td><td>

Pojďmě se podívat na dosavadní seznam věcí, které dělat anebo nedělat v mentoringu. Co jsou věci, které byste ideálně jako mentor měli dělat. A co jsou věci, které byste naopak dělat neměli. 

</td></tr>
<tr><td width="30%">

![Slide 19](https://speakerd.s3.amazonaws.com/presentations/0f0734a05b5046d9b30de5acf5279615/slide_19.jpg?1497395596)

</td><td>

Nepředpokládejte, že víte jak pomoci, prostě se zeptejte: Jak ti můžu pomoci? Zjistěte jaký druh pomoci mentee potřebuje. Chtějí abyste jim řekli řešení programátorského problému? Potřebují nápovědy anebo vedení? 

Potřebují vysvětlení? Nebo potřebují pouze ujištění?

Je také důležité nepředpokládat znalost v určitých oblastech. Prostě se zeptejte: "Znáš tohle a tohle?" Tento způsob nejenom způsobí to, že se mentee bude cítit o sto procent komfortněji, ale také vám to mentorování hodně usnadní. Naučte se ptát správnými otázkami, abyste zjistili, čemu mentee nerozumí. Dost často se lidé cítí trapně nebo nejistě, když by se měli přiznat, že něčemu nerozumí. Dejte jim příležitost říct "Nevím" a aby se při tom cítili v pohodě. 

</td></tr>
<tr><td width="30%">

![Slide 20](https://speakerd.s3.amazonaws.com/presentations/0f0734a05b5046d9b30de5acf5279615/slide_20.jpg?1497395596)

</td><td>

Což nás uvádí k dalšímu bodu: Ukažte vlastní chyby. Sesaďte se z trůnu. Ukažte svému menteemu, že jste také normální člověk. Sdílejte své problémy se svým mentee. Řekněte jim, jaké to bylo když jste začínali programovat. Lidé nesympatizují s perfektním, sympatizují s někým, co má chybky. 

Mý studenti angličtiny se mě za hodinovou lekci možná 10x ptali "Co znamená tohle a tohle slovo?" Ne vždycky jsem to věděla, tak jsem vytáhla svůj telefon nebo iPad a vyhledala jsem to za ně. 

Je naprosto v pořádku říct "Nevím." Ve skutečnosti když něco nevíte, uděláte život svého menteeho jednodušší, protože jim ukážete, že také nejste perfektní, což na oplátku znamená, že to bude jednodušší i pro ně přiznat, že něco neví. Také to z vás sejme hodně tlaku.  

Možná jste slyšeli rčení "Nejlepší učitelé vám řeknou kam se dívat, ale ne, co byste měli vidět." Nemusíte znát všechno, ale měli byste vědět, kde to vyhledat anebo koho se zeptat. Pokud něco nevíte, zkuste domluvit vašemu menteemu kontakt s někým, kdo by to vědět mohl a kdo by jim mohl pomoci. Chvíli to trvá, než se dostanete do pohody s někým, koho dobře neznáte a ukázat vady, ale časem se vám to povede. Mentor je někdo, s kým můžete schodit své zábrany, sdílet své nejistoty a ptát se na "hloupé" otázky, které každý někdy máme.

</td></tr>
<tr><td width="30%">

![Slide 21](https://speakerd.s3.amazonaws.com/presentations/0f0734a05b5046d9b30de5acf5279615/slide_21.jpg?1497395596)

</td><td>

Tenhle komiks jsem našla v knize, která mi nedávno byla darována a myslím, že zdůrazňuje, to co se snažím sdělit. 

</td></tr>
<tr><td width="30%">

![Slide 22](https://speakerd.s3.amazonaws.com/presentations/0f0734a05b5046d9b30de5acf5279615/slide_22.jpg?1497395596)

</td><td>

Společně s tímto komiksem jsem našla citát od Solomona Hykese, který je zakladatel a CTO Dockeru. Hodně se mi ten citát líbil. 

Jak můžete vidět, říct "Nevím." je naprosto v pořádku. Ve skutečnosti jak Solomon říká, přiznat, že něco nevíte, vám obvykle šetří čas a energii a ušetří vás to toho, že se stresujete. Je mnohem lepší říct "Nevím" a vyhledat pomoc, než se pokoušet chovat, jako že to víte a trávit hodiny a hodiny hledáním řešení, kdežto s pomocí by vám to možná trvalo jen pár minut. 

</td></tr>
<tr><td width="30%">

![Slide 23](https://speakerd.s3.amazonaws.com/presentations/0f0734a05b5046d9b30de5acf5279615/slide_23.jpg?1497395596)

</td><td>

Jak jsem říkala dříve, vždycky byste se měli zároveň vidět jako mentor a mentee. Nechovejte se, jako že všechno znáte, protože to není pravda. Ptejte se na otázky. Pamatujte, že neexistují hloupé otázky. Buďte otevřený tomu se učit i od svého menteeho. Mějte na paměti, že je to obousměrná ulice. Přijďte na to, co se můžete naučit navzájem. 

</td></tr>
<tr><td width="30%">

![Slide 24](https://speakerd.s3.amazonaws.com/presentations/0f0734a05b5046d9b30de5acf5279615/slide_24.jpg?1497395596)

</td><td>

Naslouchejte. Jednou z vašich náplní práce mentora je poradit a povzbudit, ale abyste to mohli udělat, musíte si udělat čas na to nejprve poslouchat a porozumět situaci. Poslouchejte víc než sami mluvíte. Přijďte na to, jaký druh pomoci váš mentee potřebuje. Přijďte na to s čím přesně mentee zápolí. Někdy naslouchat znamená fungovat jako gumová kachnička. 

Možná jste slyšeli o konceptu debuggování gumovou kachničkou. Shrnuju to pro ty z vás, kteří neví, o co se jedná. Představte si, že jste se při programování zasekli. Máte na stole malou gumovou kachničku a začnete jí problém vysvětlovat. Idea je taková, že jenom tím, že popíšete a vysvětlíte svůj problém někomu jinému nahlas, řešení se vám buďto může vyloupnout v mysli anebo alespoň budete lépe rozumět a schopni popsat ten problém přesněji. A často je to přesně práce mentora, jenom sedět vedle menteeho a naslouchat. 

</td></tr>
<tr><td width="30%">

![Slide 25](https://speakerd.s3.amazonaws.com/presentations/0f0734a05b5046d9b30de5acf5279615/slide_25.jpg?1497395596)

</td><td>

Což nás dovedlo k dalšímu bodu: Buďte dostupný a zavázaný. To neznamená, že musíte být připraven odpovědět na otázky menteeho 24/7, ale měli byste jim dát pocit, že jste k dispozici, když to potřebují. Někdy jediné, co to znamená, je sednout si vedle někoho, být online anebo ujistit někoho, že to, co dělá je správně.

Pamatuji si, když jsem byla na základní škole a dělala jsem domácí úkoly, dědeček vedle mě vždycky seděl. Doopravdy mi ale s úkoly nepomáhal, protože jsem většinou pomoc nepotřebovala. Seděl vedle mě a četl si noviny. A pouze jeho přítomnost stačila, aby mi dala ujištění, které jsem potřebovala, abych úkol udělala dobře.

Mentorování je závazek, ale jak moc času chcete strávit se svým mentee, to už je na vás. Váš mentee by měl být hnací silou a vy byste měli být pasažér. Budete se rozhodovat společně, kam a jak rychle chcete jet.

</td></tr>
<tr><td width="30%">

![Slide 26](https://speakerd.s3.amazonaws.com/presentations/0f0734a05b5046d9b30de5acf5279615/slide_26.jpg?1497395596)

</td><td>

Ukažte empatii. Buďte trpěliví. Buďte otevření. Buďte milí. Nebuďte zklamaní, pokud svému menteemu musíte něco vysvětlovat několikrát. Různí lidé vyžadují různé způsoby vysvětlování. Zkuste si vzpomenout, jak pro vás bylo těžké, když jste se poprvé učili tu konkrétní věc, kterou se pokoušíte sami učit. Dávejte si dost přestávek. Nepřehánějte to. Usnadňujte to svému mentee. Všichni jsme jenom lidé, ne stroje.

</td></tr>
<tr><td width="30%">

![Slide 27](https://speakerd.s3.amazonaws.com/presentations/0f0734a05b5046d9b30de5acf5279615/slide_27.jpg?1497395596)

</td><td>

Vždy buďte pozitivní a povzbudiví. Věřte ve svého menteeho a ukažte mu to. Někdy potřebujeme někoho, kdo v nás věří, abychom mohli začít věřit sami v sebe. Pokud bych bývala neměla pár dobrých přátel, kteří ve mě věřili, když jsem měla před třemi leti mít přednášku na konferenci, pravděpodobně bych na pódium vůbec nešla. Proces učení se skládá z světlých a temných stránek a jako mentor je vaším údělem dostat svého menteeho přes ty temnější a zajistit, aby to nepřestali zkoušet. Povzbuďte je a pomozte jim přelézt tu horu. Opakovaně jim tvrďte, že si počínají skvěle a že jste na ně pyšní. Nabádejte je, aby byli milí i sami na sebe.

</td></tr>
<tr><td width="30%">

![Slide 28](https://speakerd.s3.amazonaws.com/presentations/0f0734a05b5046d9b30de5acf5279615/slide_28.jpg?1497395596)

</td><td>

Držte v paměti, že slova jsou velmi mocná. Slova mohou zničit lidské sebevědomí, elán a kompletně je odradit. Volte slova opatrně. Omluvte se, pokud jste někdy volili slova špatně. Stává se to nám všem a proto je důležité, že si uvědomíme svoje chyby a pokusíme se to udělat lépe. Nikdy neříkejte někomu, že selhal. Slovo selhání je tak silné a destruktivní, že ho nepotřebujeme používat. 

</td></tr>
<tr><td width="30%">

![Slide 29](https://speakerd.s3.amazonaws.com/presentations/0f0734a05b5046d9b30de5acf5279615/slide_29.jpg?1497395596)

</td><td>

A na konec, nedotýkejte se laptopu nebo klávesnice vašeho menteeho, pokud vás o to specificky nepožádá. Vím, že je to lákavé, sedět vedle někoho a moci mu něco ukázat dotknutím se jeho obrazovky nebo šáhnout po jeho klávesnici a napsat to za ně. 

Je to ve skutečnosti ale velice neslušné. Buďte trpěliví. Možná to bude trvat trošku déle, ale pokud to necháte svého menteeho udělat samotného, naučí se to. Nechcete přeci, aby vám někdo bral klávesnici a nechával otisky prstů na obrazovce, že? Tak to prosím nedělejte někomu jinému. 

</td></tr>
<tr><td width="30%">

![Slide 30](https://speakerd.s3.amazonaws.com/presentations/0f0734a05b5046d9b30de5acf5279615/slide_30.jpg?1497395596)

</td><td>

Existují jisté pomocné nástroje, které můžete použít, když někoho budete mentorovat. Většina z nich bude vypadat hrozně základně a očividně, ale stejně jsem je chtěla zmínit.

</td></tr>
<tr><td width="30%">

![Slide 31](https://speakerd.s3.amazonaws.com/presentations/0f0734a05b5046d9b30de5acf5279615/slide_31.jpg?1497395596)

</td><td>

Zde je výběr nástrojů, které ráda používám.

Slack: Slack je skvělý komunikační nástroj. Je jednoduchý, svoji vlastní instanci Slacku si vytvoříte zdarma a myslím, že se používá snadněji než IRC, obzvlášť pokud pracujete s programátorskými začátečníky. Nastavit IRC může být pro programátorské začátečníky opravdu složité. 

Email: Vím, že mnoho lidí nesnáší psaní emailů, protože jich denně dostávají takové množství, ale obvykle když je necháte stručné a potřebujete rychlou odpověď, email je skvělý komunikační nástroj.

Skype nebo Google Hangouts fungují skvěle pro sdílení obrazovky anebo chatování. Občas se cítím trochu nejistě ohledně Skype a Google Hangouts, takže preferuji textové nástroje, ale stejně jsou to obecně dobré nástroje.

Cloud9 je skvělé online vývojové prostředí, které vám umožní s někým sdílet pracovní plochu. Rozhodně to není nejlepší vývojové prostředí, ale je skvělé pro spolupráci, takže oba můžete sledovat zároveň stejný kód a vidět, co ten druhý dělá. 

Pastebin nebo Gist může znít naprosto triviálně, ale když jsem začínala programovat, neměla jsem ponětí, jak sdílet s někým svůj kód jinak než pomocí vyfocení obrazovky, takže tyhle nástroje můžou být skvělé.

Samozřejmě existuje tuna dalších nástrojů, které byste mohli použít, tohle je jenom malý výběr nástrojů, které ráda používám. Přijďte na to, co je pro vás a vašeho menteeho nejlepší. 

</td></tr>
<tr><td width="30%">

![Slide 32](https://speakerd.s3.amazonaws.com/presentations/0f0734a05b5046d9b30de5acf5279615/slide_32.jpg?1497395596)

</td><td>

Kromě těchto technických nástrojů existuje také několik netechnických nástrojů nebo soft-skill dovedností, které mentor potřebuje, jako trpělivost, dobrý přístup, úsměv, přátelskost a empatii.

</td></tr>
<tr><td width="30%">

![Slide 33](https://speakerd.s3.amazonaws.com/presentations/0f0734a05b5046d9b30de5acf5279615/slide_33.jpg?1497395596)

</td><td>

Možná si teď myslíte, že to všechno zní úžasně, opravdu se chcete stát mentorem, ale možná nevíte, kde a jak se můžete zapojit.

</td></tr>
<tr><td width="30%">

![Slide 34](https://speakerd.s3.amazonaws.com/presentations/0f0734a05b5046d9b30de5acf5279615/slide_34.jpg?1497395596)

</td><td>

Můžete trénovat v nejbližších Django Girls kurzech a nabídnout svým mentee, aby vás kontaktovali po kurzu v případě, že potřebují nějakou pomoc. Můžete také pomoci odpovídat na otázky v chatu Django Girls Gitter.

Mohli byste vyučovat třídu PyLadies (ano i učitelé jsou vítáni), možná i online třídu pro PyLadies Remote nebo můžete pro nějakou z našich tříd pomáhat jako asistent.

Mohli jste učit třídy nebo mentorovat pro svou místní Girl Develop It skupinu.

Pokud jste již v minulosti přednášeli na konferenci, můžete vypomáhat jako mentor pro přednášející a pomáhat lidem, kteří si jsou nejistí svými návrhy, kteří potřebují pomoc, anebo kteří předkládají svůj první návrh. DjangoCon obvykle hledá mentory přednášejícíh. K dispozici jsou i další konference. Opět k tomu nemusíte být nejzkušenějším řečníkem.

Můžete se zapojit do organizací, jako je Codenewbie nebo OpenHatch.

Můžete pomoci při místních sprintech a hackatonech nebo místní uživatelské skupině.

Můžete se stát mentorem programů, jako je Google Summer of Code nebo Outreachy internship program.

Mohli byste nabídnout vaši pomoc někomu novému v práci, junior inženýrovi nebo v podstatě komukoliv. Vždy je dobré vědět, že existuje spolupracovník, který je ochoten vám pomoci a ochoten vše vysvětlit.

Mohli byste někoho povzbudit, aby se s vámi zúčastnil konference, workshopu nebo nějakého setkání. Mohli byste jednoduše tweetnout, že jste ochotni pomoci lidem, kteří mají problémy s programováním, atd. Je také dobré sledovat na Twitteru, jestli někdo potřebuje pomoc.

V GitHubu byste mohli vytvořit problém pro čerstvé začátečníky. Tyto problémy není tak těžké vyřešit. Podrobně vysvětlete, co očekáváte a jak to udělat. A nabízejí možnost mentorství. Je to velká šance pro lidi, kteří chtějí udělat svůj první open source příspěvek komunitě, a je to také velká šance pro vás někomu pomoci. Po vytvoření takového problému stačí přiřadit štítky jako fist-timers-only, aby je lidé mohli najít.

Pokud udržujete projekt s otevřeným zdrojovým kódem, můžete jednoduše dát do README vašeho repozitáře upozornění, že se lidé mohou zeptat na jakékoliv dotazy nebo že jste ochotni jim pomoci, pokud chtějí zaslat Pull request.

To jsou jen některé ze způsobů, jak můžete pomoci. Pokud žádná z těchto možností není pro vás, ale stále byste rádi pomáhali jako mentor, prosím kontaktujte mě po přednášce. Jsem si jistá že pro vás nalezneme správnou příležitost.

</td></tr>
<tr><td width="30%">

![Slide 35](https://speakerd.s3.amazonaws.com/presentations/0f0734a05b5046d9b30de5acf5279615/slide_35.jpg?1497395596)

</td><td>

Někteří z vás mohou nejen chtít stát se mentorem, ale také mentora hledat. Jak tedy najdete mentora? Mentoři nechodí okolo se jmenovkami a spousta lidí, kteří mentorují, se dokonce ani sami mentory nenazývají. Mohu vám jen říct, jak já našla své mentory. To bylo navštěvováním konferencí, událostí a povídání si s lidmi. Pak mě představili dalším lidem a tak se to všechno stalo. Twitter může být také skvělý nástroj pro vyhledání pomoci a mentorů.

Když se s někým potkám na konferencích nebo setkáních, obvykle se zeptám "Je v pohodě, poslat ti email, pokud budu mít nějaké dotazy?" A nikdy jsem nezažila nikoho, kdo by mi řekl ne. Nejlepší je oslovit někoho s problémem nebo konkrétní otázkou. Neptejte se lidí jen, jestli chtějí být tvým mentorem. Nebuďte plaší.

</td></tr>
<tr><td width="30%">

![Slide 36](https://speakerd.s3.amazonaws.com/presentations/0f0734a05b5046d9b30de5acf5279615/slide_36.jpg?1497395596)

</td><td>

Na konci mé přednášky jsem chtěla udělat chvilku na vyprávění a sdílet příběhy o úspěšném mentorství. Nechtěla jsem jen tu stát a povídat vám všechny ty nádherné věci, o kterých mluvím o posledních 30 minutách, také chci, abyste viděli, že mentorství skutečně funguje.

Kdysi dávno, vlastně před rokem, žila, byla jedna mladá žena, která měla sen stát se vývojářem jádra CPythonu. Ozvala se Guidovi van Rossum, Raymondu Hettingerovi a dalším ohledně mentorství. Věnovala svůj čas převážně přispívání do CPython dokumentace a sestavila průvodce CPython pro vývojáře. A nedávno se stala první ženou CPython vývojář jádra. A nedávno se stala první ženou, která vyvíjí jádro CPython.

</td></tr>
<tr><td width="30%">

![Slide 37](https://speakerd.s3.amazonaws.com/presentations/0f0734a05b5046d9b30de5acf5279615/slide_37.jpg?1497395596)

</td><td>

Ta žena, o které mluvím, se jmenuje Mariatta. A Mariatta je opravdu úžasná. Měli byste ji sledovat na Twitteru. Mariatta také měla opravdu úžasnou přednášku o mentorství na PyConu, sdílející její příběh a její tipy. Zde naleznete odkaz. Prosím podívejte se na něj.

</td></tr>
<tr><td width="30%">

![Slide 38](https://speakerd.s3.amazonaws.com/presentations/0f0734a05b5046d9b30de5acf5279615/slide_38.jpg?1497395596)

</td><td>

And once upon a time, actually a little bit about 2 years ago, there was another young woman, who had the dream of speaking at conferences, because she was actually terrified of public speaking. She reached out to friends in the Python and Django communities and with the help and encouragement of them she has now given 12 conference talks, spoken on some panels, and given a few shorter lightning talks. And today she is giving her first conference keynote. If you haven’t figured it out, that young woman is me.

</td></tr>
<tr><td width="30%">

![Slide 39](https://speakerd.s3.amazonaws.com/presentations/0f0734a05b5046d9b30de5acf5279615/slide_39.jpg?1497395596)

</td><td>

Jak můžete vidět, funguje to! Takže kdo z vás se první stane mentorem? Doufám, že to budete vy všichni.

</td></tr>
<tr><td width="30%">

![Slide 40](https://speakerd.s3.amazonaws.com/presentations/0f0734a05b5046d9b30de5acf5279615/slide_40.jpg?1497395596)

</td><td>

Ještě jedna věc: Pořád hledáme nové učitele PyLadies Remote. Všechny naše třídy jsou fungují na pricipu vzdáleného sdílení obrazovky. Děláme jednu lekci měsíčně. Pokud byste chtěli vyučovat nějakou třídu spojenou s technologiemi, nemusí to být Python, prosím, ozvěte se mi. Vítáme také mužské učitele. Máme také odkazy na všechny naše předchozí třídy na našich webových stránkách, takže pokud máte zájem, podívejte se. Jsou to skvělé zdroje vzdělávání. Můžete nás sledovat na Twitteru na adrese @PyLadiesRemote pro zprávy o nových třídách. A také jsem si přinesla nějaké samolepky, takže pokud byste chtěli samolepku PyLadies Remote, najděte mě po přednášce. Rád bych vám jeden dala.

</td></tr>
<tr><td width="30%">

![Slide 41](https://speakerd.s3.amazonaws.com/presentations/0f0734a05b5046d9b30de5acf5279615/slide_41.jpg?1497395596)

</td><td>

To je všechno, co pro vás dnes mám. Nemyslím, že mám čas na zodpovězení případných otázek. Můžete mě také později najít na chodbě, nebo mi napište na Twitteru, pokud chcete. Na Twitteru se jmenuji @ossanna16. Ráda vám odpovím.

Doufám, že se vám zbytek PyCon Czech bude líbit, užjte si krásnou Prahu a přeji vám skvělý zbytek dne. Děkuji moc, že jste dnes tady a posloucháte.

</td></tr></table>

## Licence

Tento obsah je dostupný pod licencí [CC-BY-NC-ND 3.0](./LICENSE).
